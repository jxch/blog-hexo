---
title: 格言联璧-名句1
date: 2023-01-02 03:43:16
tags: 格言联璧
categories: 读书笔记
---

> 静坐常思己过，闲谈莫论人非
> 怒是猛虎，欲是深渊
> 修己以清心为要，涉世以慎言为先
> 鱼离水则身枯，心离书则神索
> 谦，美德也，过谦者怀诈。默，懿行也，过默者藏奸
> 天欲祸人，先以微福骄之；天欲福人，先以微祸儆之
> 日日行不怕千万里，常常做不怕千万事
> 对失意人，莫谈得意事。处得意日，莫忘失意时
> 人之谤我也，与其能辩，不如能容；人之侮我也，与其能防，不如能化
> 恶莫大于纵己之欲，祸莫大于言人之非
> 提得起，放得下，算得到，做得完，看得破，撇得开
> 此生不学一可惜，此日闲过二可惜，此身一败三可惜
> 胆欲大，心欲小；智欲圆，行欲方
> 以情恕人，以理律己
> 是非窝里，人用口，我用耳；热闹场中，人向前，我落后
> 不自重者取辱，不自畏者招祸，不自满者受益，不自是者博闻
> 事当快意时须转，言到快意时须住
> 以恕己之心恕人，则全交。以责人之心责己，则寡过
> 事不可做尽，言不可道尽，势不可倚尽，福不可享尽
> 事有机缘，不先不后，刚刚凑巧。命若蹭蹬，走来走去，步步踏空
> 世人以七尺为性命，君子以性命为七尺
> 读未见书，如得良友；见已读书，如逢故人
> 辱人以不堪，必反辱；伤人以已甚，必反伤
> 何思何虑，居心当如止水；勿取勿忘，为学当如流水
> 读书即未成名，究竟人高品雅。修德不期获报，自然梦稳心安
> 不可吃尽，不可穿尽，不可说尽；又要洞得，又要做得，又要耐得
> 人好刚，我以柔胜之；人用术，我以诚感之；人使气，我以理屈之
> 案上不可多书，心中不可少书
> 无事时埋藏着许多小人，多事时识破了许多君子
> 在古人之后议古人之失，则易；处古人之位为古人之事，则难
> 论人当节取其长，曲谅其短；做事必先审其害，后计其利
> 盛喜中勿许人物，盛怒中勿答人书
> 有才而性缓，定属大才。有智而气和，斯为大智
> 气忌盛，心忌满，才忌露
> 无心者公，无我者明
> 缓事宜急干，敏则有功；急事宜缓办，忙则多错
> 不自反者，看不出一身病痛；不耐烦者，做不成一件事业
> 一念疏忽，是错起头。一念决裂，是错到底
> 不可不存时时可死之心，不可不行步步求生之事
> 眼界要阔，遍历名山大川；度量要宏，熟读五经诸史
> 心慎杂欲，则有余灵；目慎杂观，则有余明
> 步步占先者，必有人以挤之。事事争胜者，必有人以挫之
> 小人乐闻君子之过，君子耻闻小人之恶
> 顽石之中良玉隐焉，寒灰之中星火寓焉
> 下手处是自强不息，成就处是至诚无息
> 自责之外，无胜人之术。自强之外，无上人之术
> 穷寇不可追也，遁辞不可攻也，贫民不可威也
> 龙吟虎啸，凤翥鸾翔，大丈夫之气象
> 不近人情，举足尽是危机；不体物情，一生俱成梦境
> 静以修身，俭以养德。入则笃行，出则友贤
